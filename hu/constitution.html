<!DOCTYPE html>
<html lang="hu">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Alkotmány</title>
    <link rel="icon" href="../icons/favicon.ico" />
    <link rel="stylesheet" href="../css/common.css" />
    <script src="https://cdn.tailwindcss.com"></script>
    <script type="importmap">{ "imports":{ "@google/generative-ai": "https://esm.run/@google/generative-ai"}} </script>
</head>

<body>
    <nav class="nav-container"><a href="index.html" class="logo"><span><span class="first-letter">W</span>aikiki</span></a></nav>
    <div class="hamburger-menu"><button class="hamburger-button" aria-label="Toggle menu"><span></span><span></span><span></span></button></div>
    <div class="hamburger-overlay"></div>
    <nav class="hamburger-panel">
        <ul class="hamburger-links">
            <li><a href="index.html"><img src="https://api.iconify.design/mdi/home.svg?color=%23FFFFFF&width=24&height=24" class="menu-icon" />Főoldal </a></li>
            <li><a href="tourism.html"><img src="https://api.iconify.design/mdi/compass.svg?color=%23FFFFFF&width=24&height=24" class="menu-icon" />Turizmus </a></li>
            <li><a href="diplomacy.html"><img src="https://api.iconify.design/mdi/earth.svg?color=%23FFFFFF&width=24&height=24" class="menu-icon" />Diplomácia </a></li>
            <li><a href="culture.html"><img src="https://api.iconify.design/mdi/palette.svg?color=%23FFFFFF&width=24&height=24" class="menu-icon" />Kultúra </a></li>
            <li><a href="economy.html"><img src="https://api.iconify.design/mdi/chart-line.svg?color=%23FFFFFF&width=24&height=24" class="menu-icon" />Gazdaság </a></li>
            <li><a href="wealth-fund.html"><img src="https://api.iconify.design/mdi/bank.svg?color=%23FFFFFF&width=24&height=24" class="menu-icon" />Vagyonalap</a></li>
            <li><a href="history.html"><img src="https://api.iconify.design/mdi/book-open.svg?color=%23FFFFFF&width=24&height=24" class="menu-icon" />Történelem </a></li>
            <li><a href="parties.html"><img src="https://api.iconify.design/mdi/account-group.svg?color=%23FFFFFF&width=24&height=24" class="menu-icon" />Politika </a></li>
            <li><a href="leadership.html"><img src="https://api.iconify.design/mdi/crown.svg?color=%23FFFFFF&width=24&height=24" class="menu-icon" />Vezetés </a></li>
            <li><a href="military.html"><img src="https://api.iconify.design/mdi/shield-sword.svg?color=%23FFFFFF&width=24&height=24" class="menu-icon" />Hadsereg </a></li>
            <li><a href="faq.html"><img src="https://api.iconify.design/mdi/help-circle.svg?color=%23FFFFFF&width=24&height=24" class="menu-icon" />GYIK </a></li>

        </ul>
    </nav>
    <section id="narrative">
        <h2 class="section-title">Waikiki Alkotmánya</h2>
        <div class="narrative-content">
            <h3>Alapvetések</h3>
            <ol type="I">
                <li>Az országunk neve Waikiki.</li>
                <li>Waikiki önálló, szuverén nemzet, amely saját területtel, kormányzattal és állampolgársággal rendelkezik.</li>
                <li>Waikiki államformája demokratikus diktatúra, melynek élén a Parlament által korlátlan időre kinevezett Diktátor áll.</li>
                <li>Az ország három tartomány egyesüléseként jött létre, melyek neve Waikiki, Amazónia és Brazília.</li>
                <li>Waikiki tartományai egyenjogúak, a tartományok közti mozgás, költözés vagy áruszállítás semmilyen esetben nem korlátozható, és nem vethető ki rá vám.</li>
                <li>Waikiki fővárosa Nova Aurelia, amely az ország közigazgatási központjaként és a Parlament székhelyeként szolgál.</li>
                <li>Waikiki hivatalos nyelve az angol. Az ország modern kultúrájának alapja az angolszász kultúrában gyökerezik.</li>
                <li>Waikiki hivatalos pénzneme a Waikiki Dollár, melynek kibocsátására kizárólag az ország Nemzeti Bankja jogosult.</li>
                <li>Az állam fő feladata a jólét, a rend, a biztonság és az igazságosság biztosítása az állampolgárai számára.</li>
                <li>A béke és biztonság fenntartásának érdekében Waikiki nemzetközi intézményekben és egyezményekben vesz részt.</li>
                <li>Semmilyen nemzetközi szervezet nem korlátozhatja Waikiki területi egységére, népességére, államformájára és állami berendezkedésére vonatkozó elidegeníthetetlen rendelkezési jogát.</li>
                <li>Waikiki piacgazdaság. Az állam a piaci folyamatokba csak a polgárok jólétének érdekében avatkozhat be.</li>
                <li>Waikiki kiegyensúlyozott, átlátható és fenntartható költségvetési gazdálkodás elvét érvényesíti, melynek célja a nemzeti vagyon felhalmozása.</li>
                <li>Kiadásainak fedezésére az állam adókat szedhet. Az adók megállapításakor figyelembe kell venni az igazságosság és méltányosság alapelveit.</li>
                <li>Országunk megvédi területi és politikai szuverenitását külső hatalmakkal és a terrorista szervezetekkel szemben.</li>
                <li>Waikiki önkéntes honvédelmi tartalékos rendszert tart fenn. Hadiállapot esetén minden polgár köteles honvédelmi feladatok ellátására.</li>
                <li>Waikiki minden állampolgárától elvárja a nemzeti közösség iránti felelősségteljes magatartást.</li>
                <li>Az állam kiemelt célja az állampolgári öngondoskodás és az egyéni kezdeményezőkészség ösztönzése, különös tekintettel a vállalkozásokra és az innovációra.</li>
            </ol>

            <h3>Állami jelképek</h3>
            <ol type="I">
                <li>Waikiki zászlója két elefántot, pálmafákat, egy arany babérkoszorút és három piramist ábrázol.</li>
                <li>Az elefántok a békét, a pálmafák a harmóniát, a babérkoszorú a jólétet, a piramisok pedig a három tartomány szövetségét jelképezik.</li>
                <li>Az ország címerének két fele a hagyományos és modern értékek harmóniáját ábrázolja. A címer felső részén megjelenő piramisok az ókori műemlékek iránti megbecsülést mutatják.</li>
                <li>Waikiki jelképe az ország nevét tartalmazó kék felirat arany babérkoszorúval körbeölelve. Az arany, a fehér, a türkiz és a kék országunk hivatalos színei, és a királyi család jelképei.</li>
                <li>Waikiki himnusza a This is our world című dal.</li>
                <li>A Király a nemzet egységét jelképezi, személye szent és sérthetetlen.</li>
                <li>A királyi cím fiú ágon öröklődik, a trónörökös a koronahercegi címet viseli. Ha nincs fiúági leszármazott, a jog a Király legidősebb leányára száll.</li>
                <li>A királyi család tagjai nem minősülnek közszereplőnek, politikai felelősségre nem vonhatók.</li>
                <li>A Királynak hatalma van, hogy elkövetett vétkekért elítélteket kegyelemben részesítsen.</li>
                <li>A nemzeti és állami ünnepek a hagyományok őrzését szolgálják és munkaszüneti napnak minősülnek.</li>
                <li>Országunk nemzeti ünnepei
                    <ul>
                        <li>Az államalapítás ünnepe, március 10.</li>
                        <li>A királyság ünnepe, augusztus 4.</li>
                        <li>A béke ünnepe, november 24.</li>
                    </ul>
                </li>
                <li>Országunk állami ünnepei
                    <ul>
                        <li>Karácsony, december 24. - 27.</li>
                        <li>Újév, december 31. - január 2.</li>
                        <li>Húsvét, a tavaszi nap-éj egyenlőség utáni első holdtöltét követő hétfő.</li>
                        <li>Halottak napja, november 1.</li>
                    </ul>
                </li>
            </ol>

            <h3>Nemzeti értékek</h3>
            <ol type="I">
                <li>Tiszteljük az ország lakosai által alkotott nemzeti egységet, Waikiki népének kultúráját és védelmezzük azt.</li>
                <li>Waikiki tiszteli a hagyományos értékeket, a nemzet és család harmóniáját és ennek részeként támogatja a gyerekvállalást.</li>
                <li>Országunk büszke a Római Birodalom örökségére, védelmezi a történelmi emlékeket és jelképeket.</li>
                <li>Waikiki védelmezi a természeti értékeket, különös tekintettel az esőerdőkre, természetes édesvizekre és a környező tengerekre.</li>
                <li>Waikiki protekcionista gazdaságpolitikát folytat, melynek célja a magas hozzáadott értéket teremtő nemzeti vállalatok létrehozása.</li>
                <li>Az ország természeti kincsei, köztük a fosszilis energiahordozók nemzetstratégiai szempontból kiemelt erőforrásnak minősülnek és nem adhatóak külföldi érdekeltségbe.</li>
                <li>A család és a házasság, mint férfi és nő között, önkéntes elhatározás alapján létrejött életközösség, az állam különleges védelme alatt áll.</li>
                <li>A gyermekek gondozása és nevelése a szülők természetes joga és elsőrendű kötelessége. Tevékenységük felett az állami közösség őrködik.</li>
                <li>Az állam a jövő generációival szembeni felelőssége alapján, az alkotmányos rend keretein belül védi a természetes életfeltételeket és az állatokat.</li>
                <li>Mi, Waikiki polgárai hiszünk benne, hogy országunk rendjének a nemzet együttműködésén kell alapulnia.</li>
                <li>Waikiki a béke és a biztonság megőrzése, valamint az emberiség fenntartható fejlődése érdekében együttműködésre törekszik a világ valamennyi népével és országával.</li>
                <li>Hiszünk abban, hogy a jólét alapja a hatékonyság, ezért minden ezt korlátozó állami intézkedést minimális szinten kell tartani.</li>
                <li>Tiszteletben tartjuk alkotmányunk vívmányait és a nemzeti jelképeinket, amelyek megtestesítik Waikiki alkotmányos állami folytonosságát és a nemzet egységét.</li>
                <li>Hiszünk abban, hogy minden 18. életévét betöltött nagykorú szabad akaratából képes döntéseket hozni, egyéni felelősséget vállalni és vágyainak megfelelően cselekedni.</li>
                <li>Waikiki a nemzet szellemi és tudományos gyarapodását az oktatás, a kutatás és az innováció támogatásán keresztül biztosítja.</li>
                <li>Országunk külpolitikájának alapelve a békés együttműködés, a szuverenitás kölcsönös elismerése és a gazdasági partnerség elmélyítése más nemzetekkel.</li>
                <li>Az állam célja, hogy minden polgár számára biztosítsa a lehetőséget képességeinek kibontakoztatására, társadalmi előrehaladásra és méltó életkörülményekre.</li>
                <li>Waikiki minden állampolgártól elvárja az Alkotmány tiszteletét, az ország törvényeinek betartását és a közjó előmozdítását.</li>
                <li>Nem ismerjük el az 1999 előtti kommunista törvényeket, mert azok egy zsarnoki uralom alapját képezték, ezért kinyilvánítjuk azok érvénytelenségét és jogellenességét.</li>
                <li>Az ország digitális infrastruktúrája nemzeti stratégiai jelentőségű vagyonnak minősül, melynek biztonságát és függetlenségét az állam garantálja.</li>
            </ol>

            <h3>Alapjogok</h3>
            <ol type="I">
                <li>Waikiki tiszteletben tartja és védelmezi az emberi jogokat, melynek részeként minden ember szabad és jogilag egyenlő.</li>
                <li>Minden embernek joga van az élethez és az emberi méltósághoz, a magzat életét a fogantatástól kezdve védelem illeti meg.</li>
                <li>Mindenkinek joga van a gondolat, a lelkiismeret és a vallás szabadságához. Ez a jog magában foglalja más meggyőződés szabad megválasztását is.</li>
                <li>Az állam garantálja a magántulajdonhoz való jogot, a vállalkozás szabadságát, a szólásszabadságot és a sajtószabadságot.</li>
                <li>Az állampolgárok tisztességes munkával megkeresett fizetését semmilyen adó vagy járulék nem terhelheti.</li>
                <li>Mindenkinek joga van arra, hogy saját személyiségét szabadon kibontakoztassa, amennyiben az mások jogait nem sérti és nem ütközik az alkotmányos rendbe vagy erkölcsi törvénybe.</li>
                <li>Waikiki az időskori megélhetés biztosítását egységes állami nyugdíjrendszer fenntartásával és önkéntesen létrehozott társadalmi intézmények működésének lehetővé tételével segíti elő.</li>
                <li>A törvénynek csak a társadalomra nézve ártalmas cselekedetek megtiltására van joga. Amit a törvény nem tilt, azt senki nem akadályozhatja meg, s amit a törvény el nem rendel, arra senkit kényszeríteni nem lehet.</li>
                <li>Mindenkinek joga van a békés gyülekezéshez és a szabad véleménynyilvánításhoz, amennyiben ezzel mások jogát nem sérti meg.</li>
                <li>Minden ember ártatlan, amíg bűnösnek nem bizonyul és mindenkinek joga van a független igazságszolgáltatáshoz.</li>
                <li>Minden büntetőjogi eljárásnál a vádlottnak joga van gyors és nyilvános tárgyaláshoz, melyet pártatlan esküdtszék tart.</li>
                <li>A polgároknak joga, hogy személyeik, házaik, irataik és ingóságaik tekintetében indokolatlan kutatások és letartóztatások ellen védve legyenek.</li>
                <li>A polgároknak joguk van megismerni a jogszabályokat, az őket érintő kormányzati döntéseket és költségvetési adatokat. Ezeket az információkat közérthető, kereshető formában kell közzétenni, és korlátlan ideig megőrizni.</li>
                <li>Közérdekű információkhoz való hozzáférés csak kivételes esetben, a nemzetbiztonság vagy a nemzetstratégia veszélye esetén korlátozható, bírói döntés alapján.</li>
                <li>Alapvető jog más alapvető jog érvényesülése vagy valamely alkotmányos érték védelme érdekében, a szükséges mértékben korlátozható.</li>
            </ol>

            <h3>Államszervezet</h3>
            <ol type="I">
                <li>A közhatalom forrása a nép. A nép a hatalmát választott képviselői útján, vagy közvetlenül, népszavazások keretében gyakorolja.</li>
                <li>A hatékonyság érdekében az állam a feladatait központosított módon látja el, de teret enged a helyi közösségek önálló döntéshozatalának is.</li>
                <li>Az állam működése a hatalommegosztás elvén alapszik. A Parlament gyakorolja a törvényhozói, a Kormány a végrehajtói, a Legfelsőbb Bíróság és alacsonyabb rendű bíróságok pedig a bírói hatalmat.</li>
                <li>A törvényhozást a Parlament két háza, a Kongresszus és a Szenátus közösen gyakorolja. A Szenátus és Kongresszus egyenlő arányban 100-100 szavazattal rendelkezik.</li>
                <li>A Szenátus tanácsadói, ellenőrző és hosszú távú stratégiai döntések előkészítésére szolgáló funkciója az államszervezet egyensúlyát hivatott erősíteni.</li>
                <li>A Kormány a közigazgatás legfőbb szerve, amely a Kongresszusnak felelős, és törvényben meghatározottak szerint további államigazgatási szerveket hozhat létre.</li>
                <li>A Kormány működését és tagjainak felelősségét a Kongresszus ellenőrzési jogköre biztosítja, beleértve a miniszterek beszámoltatását és meghallgatását.</li>
                <li>Az igazságszolgáltatás a bíróságok és az ügyészség hatáskörébe tartozik, melyek a jogszabályok betartását és a vitás ügyek rendezését szolgálják.</li>
                <li>A Legfelsőbb Bíróság köteles az Alkotmány rendelkezéseit előnyben részesíteni minden más jogszabállyal szemben, és jogegységi elveket alkotni a bírói gyakorlat harmonizálása érdekében.</li>
                <li>Önálló államigazgatási és költségvetési szervet alkot a Nemzeti Bank, a Hadsereg, a Titkosszolgálat és Waikiki űrügynöksége. További költségvetési szervek kiemelt törvényben alapíthatók.</li>
                <li>A Titkosszolgálat működése kizárólag törvényi keretek között, parlamenti ellenőrzés mellett történhet, nem sértheti az alkotmányos alapjogokat és a politikai semlegesség elvét.</li>
                <li>A Hadsereg feladata az ország külső és belső biztonságának garantálása, valamint a lakosság védelme természeti katasztrófák és rendkívüli helyzetek idején.</li>
            </ol>

            <h3>Parlament</h3>
            <ol type="I">
                <li>A Parlament két kamarája, a Kongresszus és a Szenátus közös plenáris ülés keretében kiemelt törvényeket hozhat létre, a jelenlévők szavazatának egyszerű többségével.</li>
                <li>Plenáris ülést hívhat össze a Diktátor, az Elnök vagy bármelyik kamara tagjainak többsége, melyet az ülés előtt legalább egy héttel be kell jelenteni.</li>
                <li>A plenáris ülés határozatképes, ha a Kongresszus és a Szenátus tagjainak is legalább kétharmada jelen van. A határozatképességet az ülés kezdetén jegyzőkönyvben kell rögzíteni.</li>
                <li>A Parlament bármelyik kamarája vagy plenáris ülése felhatalmazást adhat vizsgálóbizottságok felállítására, amelyek jogosultak tanúkat beidézni, dokumentumokat bekérni, valamint jelentést tenni megállapításaikról.</li>
                <li>A Parlament tagjai interpellációval és kérdésekkel fordulhatnak a Kormányhoz, annak tagjai pedig kötelesek a kérdésben érdemi választ adni.</li>
                <li>A Parlament ülései nyilvánosak, azokról nyilvánosan elérhető jegyzőkönyv és felvétel készül, valamint a képviselők szavazata is nyilvános.</li>
                <li>A Parlament működésének és a törvényhozás rendjének részletes szabályait a Házszabály rögzíti, amelyet mindkét kamara külön-külön, kétharmados többséggel fogad el és módosíthat.</li>
                <li>A Parlament döntéseit többségi szavazással hozza, kivéve, ha az Alkotmány minősített többséget ír elő.</li>
                <li>A Parlamentnek hatalma van arra, hogy felállítson és ellásson hadseregeket és a szavazatok kétharmadával hadat üzenjen.</li>
                <li>A népszuverenitás elvének értelmében a Kongresszusi képviselőket az állampolgárok rendszeres időközönként, szabadon választják.</li>
                <li>A 100 Kongresszusi képviselői hely a választásokon elért szavazatok arányában oszlik meg a pártok jelöltjei között.</li>
                <li>Minden állampolgár, akinek választójoga van, jogosult a Kongresszus tagja lenni, kivéve, ha olyan cselekmény miatt ítélték el, amely a közösség szemében érdemtelenné teszi arra.</li>
                <li>A képviselők többségének támogatásával a Kongresszus törvényi szintű jogszabályt alkothat. Amennyiben ez egy Szenátus által meghozott törvénnyel ellentétes, a Parlament plenáris ülése szükséges.</li>
                <li>Az ország költségvetéséről, a költségvetési szabályokról szóló kiemelt törvények figyelembevételével a Kongresszusi képviselők többsége dönt.</li>
                <li>A képviselők megbízatásuk során a jogot és az igazságot kötelesek követni, az alkotmánynak vannak alárendelve, semmilyen más utasítás nem köti őket.</li>
                <li>A képviselők tevékenységük összehangolására állandó bizottságokat és képviselőcsoportokat alakíthatnak, és a Kongresszus napirendjét maga határozhatja meg.</li>
                <li>Megbízatásuk alatt a képviselők nem tölthetnek be egyéb központi kormányzati pozíciót, nem lehetnek miniszterek, bírák, a hadsereg és a Monetáris Tanács tagjai.</li>
                <li>A Szenátus összetételéről és a tagjairól a Diktátor szabadon rendelkezhet, a Szenátus tagjait bármikor leválthatja vagy új tagokat nevezhet ki.</li>
                <li>A Szenátus dönt a kiemelt beruházási projektek költségvetéséről és ellenőrzi azok megvalósulását.</li>
                <li>A Szenátus tagjai szavazatuk többségével törvényt alkothatnak. Amennyiben ez egy Kongresszus által meghozott törvénnyel ellentétes, a Parlament plenáris ülés keretében vitatja meg a kérdést.</li>
            </ol>

            <h3>Kormány</h3>
            <ol type="I">
                <li>A végrehajtó hatalmat a Kongresszus által megválasztott Kormány gyakorolja, amelynek élén az Elnök áll.</li>
                <li>A Kormány legfőbb feladata, hogy biztosítsa a törvények végrehajtását, megvalósítsa a költségvetést és védje az alkotmányt.</li>
                <li>A Kormány felelős az állami közigazgatás egységes és hatékony működéséért, a közrend fenntartásáért és a lakosság mindennapi biztonságáért.</li>
                <li>A Kormány kinevezéséhez legalább a képviselők egyszerű többségének szavazatára van szükség.</li>
                <li>A Kormány kinevezése öt évre szól, és a választást követő év első Parlamenti ülésétől, legkorábban január 3-tól tart.</li>
                <li>A Kormány mandátumának lejárta előtt, bizalmatlansági indítvány keretében a képviselők legalább kétharmadának szavazatával váltható le.</li>
                <li>Waikiki kormányának felépítését és minisztereinek listáját törvény rögzíti, melynek módosításához a képviselők egyszerű többsége szükséges.</li>
                <li>A miniszterek névsorát az Elnök javaslatára a Kongresszus hagyja jóvá, a jelen lévő képviselők egyszerű többségével.</li>
                <li>Az Elnök meghatározza a Kormány általános politikáját, melynek keretein belül a miniszterek önállóan irányítják az államigazgatásnak a feladatkörükbe tartozó ágazatait.</li>
                <li>Az Elnök képviseli a Kormányt a Parlament előtt, valamint ő irányítja a kormányzati döntések egyeztetését a Diktátorral és a Szenátussal.</li>
                <li>Egy törvényjavaslatról szóló Kongresszusi szavazást az Elnök legfeljebb két alkalommal és maximum hét napig elnapolhatja.</li>
                <li>A miniszterek törvényjavaslatokat nyújthatnak be a Parlament elé és saját szakterületükön belül rendeleteket alkothatnak, valamint országos népszavazást kezdeményezhetnek.</li>
                <li>A hadügyminiszter nevezi ki a hadsereg öt dandártábornokát, előlépteti a katonaság tisztjeit és a védelmi miniszterrel együtt felelős a hadsereg fenntartásáért és az ország védelméért.</li>
                <li>A kulturális miniszter nevezi ki a médiatanács elnökét hét éves periódusonként.</li>
                <li>A belügyminiszter nevezi ki a titkosszolgálat igazgatóját hét éves periódusonként.</li>
                <li>A külügyminiszter nevezi ki és hívja vissza a nagyköveteket és diplomáciai megbeszéléseket folytat más nemzetek vezetőivel.</li>
                <li>A pénzügyminiszter és a kereskedelmi miniszter részt vesznek a Költségvetési Tanács és a Monetáris Tanács ülésein egyaránt.</li>
                <li>Az igazságügyminiszter részt vesz a törvényjavaslatok előkészítésében és véleményezésében, valamint javaslatot tesz a legfőbb ügyész személyére.</li>
                <li>Az oktatási miniszter irányítja az iskolai tantervek, felsőoktatási normák és tudományos pályázatok rendszerét, valamint felelős a digitális tudásfejlesztésért.</li>
            </ol>

            <h3>Bíróságok</h3>
            <ol type="I">
                <li>Waikiki négy szintű bírósági rendszerrel rendelkezik, melyek fellebbviteli sorrendben a megyei bíróságok, a regionális bíróságok, a tartományi bíróságok és a Legfelsőbb Bíróság.</li>
                <li>A Legfelsőbb Bíróság tagjait és Waikiki főbíróját a Szenátus nevezi ki. Megbízatásuk 7 évre szól és korlátlan alkalommal meghosszabbítható.</li>
                <li>A Legfelsőbb Bíróság tagjai felügyelik a kormány törvényeknek megfelelő működését és az alkotmány betartását.</li>
                <li>A jogszabályokat, náluk magasabb törvénnyel vagy az alkotmánnyal való ellentmondásuk esetén a Legfelsőbb Bíróság érvényteleníti, és visszaküldi az azt megalkotó szervnek.</li>
                <li>A Legfelsőbb Bíróság az alkotmányellenességről soron kívül, de legkésőbb harminc napon belül határoz, ha alkotmányellenességet állapít meg, azonnal hatályon kívül helyezi az adott jogszabályt.</li>
                <li>A Legfelsőbb Bíróság kizárólagos jogkörrel rendelkezik a Kormány és a Parlament közötti hatásköri viták, valamint az alkotmányos szervi összeférhetetlenségi kérdések eldöntésére.</li>
                <li>Waikiki bírósága a kormánytól független. A bírói függetlenséget a Kormány semmilyen módon nem korlátozhatja és nem gyakorolhat nyomást a bírákra.</li>
                <li>A bírák a Kormány által nem mozdíthatóak el és javadalmazásuk nem csökkenthető tisztségükben való maradásuk alatt.</li>
                <li>Tevékenységük során a bírák kizárólag a törvénynek vannak alárendelve. A bírákat csak bűncselekmény esetén, jogerős bírói ítélettel lehet elbocsátani.</li>
                <li>A bíróságok kötelesek ügyeiket és határozataikat az átláthatóság, az időszerűség és a jogbiztonság elvei mentén tárgyalni és meghozni.</li>
                <li>A bírák kinevezése, beiktatása, áthelyezése és előléptetése, valamint a fegyelmi felelősségre vonás a törvénynek megfelelően a Bírói Kar Legfelsőbb Tanácsának joga, melynek tagjait a bírák választják maguk közül.</li>
                <li>A bírók etikai szabályait külön törvény rögzíti, és azok betartását a Bírói Kar Legfelsőbb Tanácsa felügyeli.</li>
                <li>A bírói kinevezés előfeltétele a jogi végzettség, szakmai gyakorlat, kifogástalan erkölcsi jellem és sikeres alkalmassági vizsga.</li>
                <li>Kiemelt törvény határozza meg azokat a további követelményeket és szabályokat, amelyek alapján a bíróságok bíráinak kijelölése történik.</li>
                <li>A gyakorló bírák nem tölthetnek be más közfunkciót, kivéve a díjazás nélküli oktatási tevékenységet vagy a jogi jellegű tudományos kutatást, a törvényben meghatározott módon.</li>
                <li>A katonai bíróságok háború idején a törvényben meghatározott hatáskörrel rendelkeznek. Békeidőben hatáskörük csak a fegyveres erők tagjai által elkövetett katonai jellegű bűncselekményekre terjed ki.</li>
                <li>A bíróságok a jogalkalmazás során a jogszabályok szövegét elsősorban azok céljával és az Alkotmánnyal összhangban értelmezik, azt feltételezve, hogy azok a józan észnek és a közjónak megfelelő, erkölcsös és gazdaságos célt szolgálnak.</li>
                <li>A törvény kínálhat olyan alternatív javaslatokat a vitás kérdések rendezésére, amelyek a bíróságok bevonása nélkül valósulnak meg és a polgárok közti ügyekben a felek beleegyezésével választott bíráskodás is alkalmazható.</li>
                <li>Az állam kötelezettséget vállal arra, hogy a bíróságok részére biztosítja a működésükhöz szükséges pénzügyi, tárgyi és technikai feltételeket, valamint az igazságszolgáltatás méltóságához illő környezetet.</li>
            </ol>

            <h3>Önkormányzatiság</h3>
            <ol type="I">
                <li>Waikikin a helyi közügyek intézése és a helyi közhatalom gyakorlása érdekében helyi önkormányzatok működnek. Az önkormányzatok jogállását kiemelt törvény szabályozza.</li>
                <li>A helyi közösségek együttélési szabályairól és költségvetéséről az önkormányzatok szabadon dönthetnek, amennyiben az nem ütközik magasabb rendű jogszabályba.</li>
                <li>Az önkormányzatok helyi népszavazás keretében rendeleteket alkothatnak, melyek az adott önkormányzat területén érvényesek.</li>
                <li>Az önkormányzati rendeletek nem lehetnek ellentétesek országos hatályú jogszabállyal és nem csorbíthatják az állampolgárok jogos érdekeit.</li>
                <li>Az önkormányzatok élén a polgármester áll, akit helyi választás keretében, öt évente választanak.</li>
                <li>Polgármesternek bármely nagykorú helyi lakos megválasztható, de Kongresszusi képviselő nem lehet önkormányzat polgármestere.</li>
                <li>Az önkormányzat testületének felépítéséről, tagjainak fizetéséről a helyi közösség népszavazás formájában szabadon dönthet.</li>
                <li>Minden állampolgárnak joga van ahhoz, hogy rátermettségének, képzettségének és szakmai tudásának megfelelően helyi közhivatalt viseljen.</li>
                <li>A helyi választásokon és helyi népszavazásokon minden helyben lakó nagykorú állampolgár szavazhat és minden szavazat egyenlő értékű.</li>
                <li>A helyi rendeletek és az önkormányzatok nem alkalmazhatnak nemi, vallási, vagyoni és ideológiai megkülönböztetést polgáraik között.</li>
                <li>A helyi rendeletekkel szembeni jogos sérelme esetén bármely állampolgár bírósághoz fordulhat.</li>
                <li>Az önkormányzatok kiadásairól helyi népszavazások keretében lehet dönteni, az ettől eltérő eseteket kiemelt törvény rögzíti.</li>
                <li>A közvetlen helyi népszavazás eredménye kötelező érvényű az önkormányzat számára, kivéve, ha az ellentétes az Alkotmánnyal vagy kiemelt törvénnyel, melyet a Legfelsőbb Bíróság jogosult megállapítani.</li>
                <li>Az önkormányzatok lakosságarányosan részesülnek a központi költségvetésből, melyből működésüket és beruházásaikat finanszírozzák.</li>
                <li>Az önkormányzatok nem vethetnek ki adókat és járulékokat, valamint semmilyen formában nem vehetnek fel hitelt.</li>
                <li>A helyi önkormányzatok tulajdona köztulajdon, amely feladataik ellátását szolgálja. Az önkormányzati vagyon feletti tulajdonosi jogokat a polgármester gyakorolja.</li>
                <li>A helyi önkormányzati testületek jogosultak ideiglenes munkacsoportokat és tanácsadó testületeket létrehozni közérdekű ügyekben, civil szervezetek és lakosok bevonásával.</li>
                <li>A helyi közösségek évente legalább egyszer lakossági fórumot tartanak, ahol a polgármester és az önkormányzat beszámol a közpénzek felhasználásáról és a közérdekű döntésekről.</li>
            </ol>

            <h3>Jogszabályok</h3>
            <ol type="I">
                <li>Waikiki demokratikus jogállam. A jogszabályok betartása mindenkire nézve kötelező, ennek ellenőrzése az állam feladatát képezi.</li>
                <li>Az államszervezet felépítését, az alapvető emberi és polgári jogokat, a nemzeti jelképeket és a jogszabályok hierarchiáját az Alkotmány rögzíti.</li>
                <li>Az Alkotmány módosításához a teljes Parlamenti szavazatok legalább kétharmada és mindkét kamara szavazatainak többsége szükséges.</li>
                <li>Az állampolgári jogokat, a nemzetközi szerződéseket és egyezményeket, a költségvetési szabályokat és a Nemzeti Bank jogait kiemelt törvények tartalmazzák.</li>
                <li>A kiemelt törvények módosításához a Szenátusi és Kongresszusi képviselők összesített szavazatának legalább több mint a fele szükséges.</li>
                <li>Az országos népszavazás keretében elfogadott jogszabályok kiemelt törvénynek minősülnek.</li>
                <li>Törvények elfogadásához vagy módosításához a Szenátus vagy a Kongresszus szavazatainak egyszerű többsége szükséges.</li>
                <li>Amennyiben egy adott jogszabály kapcsán ellentmondás alakul ki a Szenátus és a Kongresszus között, kiemelt törvény meghozása szükséges.</li>
                <li>Egyetlen jogszabály sem lehet ellentétes nála magasabb rendű hatályos jogszabállyal. Ennek ellenőrzése a Legfelsőbb Bíróság hatáskörébe tartozik.</li>
                <li>A jogszabályok hierarchikus rendje: az alkotmány, a kiemelt törvények, a törvények és a rendeletek. Az állam belső működését szabályozó határozatok nem minősülnek jogszabálynak.</li>
                <li>Országos hatályú rendeletalkotási joggal rendelkezik a Diktátor, az Elnök, a Kancellár és saját hatáskörükön belül a miniszterek.</li>
                <li>Helyi hatályú rendeletet alkothatnak az önkormányzatok. Az önkormányzati rendeletek meghozatalához helyi népszavazás szükséges.</li>
                <li>Egyetlen jogszabály visszavonásához sem lehet szükség nagyobb felhatalmazásra, mint ami az elfogadásához szükséges.</li>
                <li>Törvényt a Diktátor, a kancellár, az Elnök, a Kormány tagjai, a Kongresszusi képviselők vagy a Szenátus bármely tagja kezdeményezhet.</li>
                <li>Az elfogadott törvényt a Parlament öt napon belül megküldi a Diktátornak, aki a megküldött törvényt öt napon belül aláírja, és elrendeli annak kihirdetését vagy gyakorolja vétójogát.</li>
                <li>Ha bármely képviselő egy törvényt vagy annak valamely rendelkezését az Alkotmánnyal ellentétesnek tart, vizsgálatára küldheti azt a Legfelsőbb Bíróságnak.</li>
                <li>Minden benyújtott törvényjavaslat és módosítás nyomon követhető és közérthető formában is elérhető kell legyen a lakosság számára.</li>
                <li>A Parlament azon kinevezései, határozatai és jogszabályai, amelyekhez az Alkotmány szerint a szavazatok egyszerű többsége elegendő, gyorsított eljárásban is elfogadhatók, amennyiben a Parlament tagjainak legalább kétharmada támogatja az előterjesztést.</li>
                <li>Gyorsított eljárás nem alkalmazható az Alkotmány módosítására, hadiállapot vagy veszélyhelyzet kihirdetésére, békekötésre, népszavazás kezdeményezésére, illetve olyan esetekben, ahol az Alkotmány magasabb szintű vagy minősített többségi követelményt ír elő.</li>
            </ol>

            <h3>Rendkívüli jogrend</h3>
            <ol type="I">
                <li>Amennyiben Waikikit államhatárain belül támadás éri, a Kongresszusi képviselők többsége, a Diktátor ellenjegyzésével hadiállapot kihirdetésére jogosult.</li>
                <li>Hadiállapot esetén az alkotmányos jogok és a Parlament működése, a honvédelemhez feltétlenül szükséges mértékben korlátozhatók, a választások pedig a rendkívüli jogrend végéig elhalaszthatók.</li>
                <li>Hadiállapot esetén a magántulajdonhoz való jog is korlátozható, azonban annak elmúlásával azonnali és megfelelő mértékű kártérítés fizetendő az érintetteknek.</li>
                <li>Természeti katasztrófák vagy más tömegeket veszélyeztető eseménysorozatok esetén a képviselők kétharmadának szavazatával veszélyhelyzetet vezethet be.</li>
                <li>Amennyiben a Kongresszus döntések meghozatalában a hadiállapotot vagy a vészhelyzetet kiváltó események miatt elháríthatatlan akadályba ütközik, a Diktátor is kihirdetheti azt.</li>
                <li>Az akadályoztatás tényét, továbbá a hadiállapot vagy vészhelyzet kihirdetésének indokoltságát a Diktátor, az Elnök és legfőbb bíró egybehangzóan állapítja meg.</li>
                <li>A veszélyhelyzet vagy hadiállapot elmúlásával a rendkívüli jogrendet azonnal meg kell szüntetni, és a rendkívüli jogrend nem használható a hatalom jogellenes gyakorlására.</li>
                <li>Veszélyhelyzet esetén a kormányzat a szükséges mértékben rendeleti úton módosíthatja a költségvetést, és ideiglenesen törvényi szintű rendeleteket alkothat.</li>
                <li>A Kormány veszélyhelyzet idején rendeletet alkothat, amellyel egyes törvények alkalmazását felfüggesztheti, törvényi rendelkezésektől eltérhet, valamint egyéb rendkívüli intézkedéseket hozhat.</li>
                <li>A Parlament vészhelyzet esetén is ellenőrizheti a Kormány munkáját, és utólagosan elfogadhatja vagy elutasíthatja a rendeleti kormányzás keretében hozott jogszabályokat.</li>
                <li>Rendkívüli jogrend esetén az Alkotmány alkalmazása nem függeszthető fel, és a Legfelsőbb Bíróság működése nem korlátozható.</li>
                <li>A rendkívüli jogrendet az annak bevezetésére jogosult szerv megszünteti, ha kihirdetésének feltételei már nem állnak fenn. Ekkor az ideiglenesen hozott jogszabályok hatályukat veszítik.</li>
                <li>A veszélyhelyzetre vonatkozó szabályozás hadiállapot esetén is alkalmazható, azzal a kitétellel, hogy veszélyhelyzet fegyveres támadás közvetlen veszélye esetén is kihirdethető.</li>
                <li>A békekötéshez a Parlamenti szavazatok kétharmada vagy országos népszavazás szükséges. Amennyiben ennek feltételei nem állnak fenn, a Diktátor is köthet békét, melyet amint lehetősége nyílik rá, a Parlament elé terjeszt.</li>
            </ol>

            <h3>Állampolgárság</h3>
            <ol type="I">
                <li>Waikiki-i szülők gyermeke születésétől fogva állampolgár.</li>
                <li>Állampolgári jogot kap, aki Waikiki területén születik, és legalább az egyik szülője állampolgár.</li>
                <li>Állampolgári jogokért bárki folyamodhat, az eljárás rendjét és követelményeit kiemelt törvény rögzíti.</li>
                <li>Waikiki védelmezi állampolgárait a külső és belső fenyegetésektől egyaránt. A törvények betartásának érdekében az állam erőszakot alkalmazhat.</li>
                <li>A jogszerűen megszerzett állampolgárság kizárólag kivételes esetekben, nemzetbiztonságra veszélyes bűncselekmények elkövetése esetén, jogerős bírói ítélet alapján vonható meg.</li>
                <li>A születéssel és egyéb módokon szerzett állampolgárság között semmilyen megkülönböztetés nem alkalmazható.</li>
                <li>Törvény által elrendelt biztonsági vagy egészségügyi okok kivételével minden állampolgár szabadon mozoghat és tartózkodhat az ország területének bármely részén.</li>
                <li>Minden állampolgár szabadon elhagyhatja Waikiki területét, és oda szabadon visszatérhet, a törvényben meghatározott esetek kivételével.</li>
                <li>Minden állampolgárnak joga van, hogy kérésére objektív felvilágosítást kapjon az állam és a közhatalmi szervek tevékenységéről.</li>
                <li>Minden állampolgárnak joga van, hogy Waikiki területén munkát vállaljon és cégeket alapítson vagy tulajdonrészt szerezzen más cégekben.</li>
                <li>Az időskori megélhetés érdekében az állampolgárok nyugdíjra jogosultak, melynek korhatárát és összegét kiemelt törvény rögzíti.</li>
                <li>A családok támogatásának érdekében a gyermeket szülő anyák csecsemőjük gondozásának idejére segélyben részesülhetnek, melynek részleteit kiemelt törvény szabályozza.</li>
                <li>Waikiki kormánya minden állampolgára számára munkalehetőséget biztosít, megteremtve ezzel az öngondoskodáshoz szükséges forrásokat.</li>
                <li>Minden állampolgár jogosult részt venni az állami oktatási rendszerben, ahol megfelelő általános iskolai, gimnáziumi és egyetemi oktatásban részesülhet.</li>
                <li>Az állampolgárok igénybe vehetik az állami egészségügyi rendszert, melyben a Kormány a kiemelt törvény által meghatározott szolgáltatásokat ingyenesen biztosítja.</li>
                <li>Az állampolgárok további jogait kiemelt törvények rögzítik, és a Parlament plenáris ülésének keretében vagy népszavazáson módosíthatók.</li>
            </ol>

            <h3>Választójog</h3>
            <ol type="I">
                <li>Waikiki 5 évente demokratikus választásokat tart, melyen minden 18. életévét betöltött szavazópolgár részt vehet.</li>
                <li>Minden nagykorú állampolgár, aki jogerős bírói ítélet alapján nincs a közügyektől eltiltva, részt vehet a választásokon és népszavazásokon egyaránt.</li>
                <li>A választások közvetlenek, arányosak és szabadok, az állampolgárok szavazata titkos és egyenlő.</li>
                <li>A Kongresszusi választások egyfordulósak, szavazni a pártok által előzetesen leadott elnökjelöltre és hozzá tartozó képviselőlistákra lehet.</li>
                <li>A választáson pártként való részvételhez legalább 1 millió támogatás összegyűjtésére, frakció alakításához pedig legalább a leadott szavazatok 5%-ára van szükség.</li>
                <li>Egy párt által elnyert Kongresszusi képviselői helyek száma megegyezik az elért szavazatainak százalékával, a tört százalékokat csökkenő sorrendben véve figyelembe.</li>
                <li>Egyetlen párt tevékenysége sem irányulhat a közhatalom erőszakos megszerzésére, illetve kizárólagos birtoklására, valamint nem lehet ellentétes az alkotmányos értékekkel.</li>
                <li>Minden választópolgárnak joga van népszavazást javasolni, mások javaslatait támogatni és a népszavazásokon részt venni.</li>
                <li>Legalább ötszázezer választópolgár javaslatára az Elnök országos népszavazást rendel el, amely minden esetben érvényes és a Parlamentre nézve kötelező.</li>
                <li>Országos népszavazást kezdeményezhet a Diktátor, az Elnök, a Szenátus és a Kongresszus is, amely esetben nem szükséges az ötszázezer választópolgár támogatása.</li>
                <li>A népszavazások keretében elfogadott jogszabályok kiemelt törvényeknek minősülnek, más kiemelt törvényt vagy korábbi népszavazási eredményt felülírhatnak.</li>
                <li>Nem lehet országos népszavazást tartani az Alkotmány módosítására irányuló kérdésről, a kormányzat személyi összetételéről, nemzetközi szerződésből eredő kötelezettségről, valamint hadiállapot kinyilvánításáról.</li>
                <li>A népszavazási kezdeményezéseket a Legfelsőbb Bíróság felülvizsgálhatja, és amennyiben az alapértékbe, általános erkölcsi értékbe ütközik vagy egy éven belüli népszavazással megegyező tartalmúnak találja, megtagadhatja a népszavazás kiírását.</li>
                <li>Minden állandó lakcímmel rendelkező állampolgár, aki részt vehet az országos választásokon, a lakóhelye szerinti önkormányzati választáson és helyi népszavazásokon is szavazhat.</li>
                <li>Waikiki állampolgárai, akár a lakóhelyüktől távol, online formában, vagy az önkormányzatoknál személyesen is leadhatják szavazataikat.</li>
            </ol>

            <h3>Diktátori jogok</h3>
            <ol type="I">
                <li>A Diktátor az Alkotmánnyal és az ország törvényeivel összhangban, a Kormánnyal megosztva gyakorolja a végrehajtó hatalmat.</li>
                <li>A Diktátor törvényjavaslatokat és más intézkedéseket terjeszthet a Parlament elé és népszavazási kezdeményezéseket nyújthat be.</li>
                <li>A Parlament által elfogadott törvényjavaslatokkal szemben a Diktátor vétójogot gyakorolhat, melynek esetén a törvény nem lép hatályba.</li>
                <li>A Diktátor rendeletet alkothat a Nemzeti Bank által kibocsátott pénz mennyiségéről vagy más olyan kérdésről, melyet törvény nem szabályoz.</li>
                <li>A diktátori rendeletek a törvénynél alacsonyabb szintű, de más rendeleteknél magasabban elhelyezkedő jogszabályok.</li>
                <li>A Diktátor dönt a Szenátus felépítéséről, tagjairól és fizetéséről. A Diktátor szabadon módosíthatja a Szenátus összetételét.</li>
                <li>A Diktátor nevezi ki Waikiki Kancellárját, aki távollétében a Diktátor helyetteséül szolgál és egyben a Költségvetési Tanács elnöke.</li>
                <li>A Monetáris Tanács tagjait és a Nemzeti Bank igazgatóját közvetlenül a Diktátor nevezi ki. A Nemzeti Bank igazgatójának kinevezése hét évre szól.</li>
                <li>A Diktátor tanácsadókat nevezhet ki és a kabinetének kiadásait a Kongresszus jóváhagyásával az állami költségvetés fedezi.</li>
                <li>A Diktátor napirenden kívül is felszólalhat a Parlament ülésein és interpellációt nyújthat be a Kormány tagjainak.</li>
                <li>A Diktátor nevezi ki a hadsereg vezérkarának főnökét, aki egyben a fegyveres erők főparancsnoka és megbízatása hét évre szól.</li>
                <li>Hadiállapot esetén a Diktátor honvédelmi tanácsot nevezhet ki, és ideiglenesen átveheti a hadsereg irányítását.</li>
                <li>Rendkívüli állapot esetén, a Diktátor ideiglenes jogszabályokat hozhat, amennyiben azok nem ellentétesek az Alkotmánnyal. Ezeket a Parlament összehívásakor azonnal be kell terjeszteni megerősítésre.</li>
                <li>A Diktátor lemondása esetén utódját a Parlament nevezi ki, melyhez a szavazatok legalább kétharmada szükséges.</li>
                <li>Amennyiben a Diktátor nem képes ellátni feladatát, a Kancellár veszi át a tisztségét, amíg a Parlament új Diktátort nem választ. Az utódlási sorrend további tagjait kiemelt törvény szabályozza.</li>
            </ol>

            <h3>Közpénzek</h3>
            <ol type="I">
                <li>A Kongresszus minden évre vonatkozóan törvényt alkot a központi költségvetésről valamint annak végrehajtásáról és legkésőbb az előző év végéig megszavazza azt.</li>
                <li>A Kongresszus nem fogadhat el olyan központi költségvetésről szóló törvényt, amelynek eredményeképpen az állam tervezett kiadásai meghaladnák a bevételeit.</li>
                <li>A Kormány a központi költségvetést törvényesen és célszerűen, a közpénzek eredményes kezelésével és az átláthatóság biztosításával köteles végrehajtani.</li>
                <li>Az állam és a helyi önkormányzatok tulajdona nemzeti vagyon. A nemzeti vagyont csak törvényben meghatározott célból lehet átruházni, az értékarányosság követelményének figyelembevétele mellett.</li>
                <li>Az önálló költségvetési szervek és az önkormányzatok vagyonának kivételével a teljes nemzeti vagyon egy és oszthatatlan.</li>
                <li>Az állam által biztosított legfontosabb közjavak a honvédelem, a rendfenntartás, az igazságszolgáltatás, az oktatás, az egészségügy, a közlekedés és a környezetvédelem, melyeket a központi költségvetésből fedez.</li>
                <li>A költségvetést a Költségvetési tanács készíti elő, melynek állandó tagja a Diktátor, a Kancellár, a pénzügyminiszter és a kereskedelmi miniszter. További tagokat a Kongresszus nevezhet ki.</li>
                <li>Az adott évi költségvetést az Elnök kezdeményezésére a Kongresszus kétharmados többséggel módosíthatja. Ez alól kivételt képeznek a nem várt kiadások és a tervezettől eltérő bevételek, melyek esetén a képviselők egyszerű többsége is elegendő.</li>
                <li>Amennyiben egy adott évi költségvetési többlet meghaladja a tervezettet, a felhalmozott összeget az állam a következő évben kiemelt beruházásokra fordítja.</li>
                <li>Az állam alrendszerei, ide értve a minisztériumok, a hivatalok és az állam részéről korlátlan helytállással rendelkező cégek semmilyen formában nem adósodhatnak el.</li>
                <li>A Nemzeti Bank elsődleges feladata az árstabilitás biztosítása. Ezt semmilyen más gazdaságpolitikai célkitűzés nem írhatja felül.</li>
                <li>A Nemzeti Bank kezeli az ország aranytartalékét és a nemzeti vagyonalap befektetéseit. A Nemzeti Bank befektetési alapelveit kiemelt törvény rögzíti.</li>
                <li>A Nemzeti Bank igazgatója évente beszámol munkájáról a Parlamentnek és bemutatja az inflációs jelentést, melyet a Parlamentnek jóvá kell hagynia.</li>
                <li>A Nemzeti Bank nyereségét késlekedés nélkül befizeti az adott évi költségvetésbe, esetleges veszteségét pedig az adott évi költségvetésből pótolja.</li>
            </ol>

            <h3>Igazságszolgáltatás</h3>
            <ol type="I">
                <li>Mindenkinek joga van ahhoz, hogy az ellene emelt bármely vádat vagy valamely perben a jogait és kötelezettségeit független és pártatlan bíróság tisztességes és nyilvános tárgyaláson, ésszerű határidőn belül bírálja el.</li>
                <li>Senki nem tekinthető bűnösnek mindaddig, amíg büntetőjogi felelősségét a bíróság jogerős határozata nem állapította meg.</li>
                <li>A büntetőeljárás alá vont személynek az eljárás minden szakaszában joga van az ügyvédi védelemhez.</li>
                <li>Senki nem ítélhető el olyan cselekedetért, melyet az elkövetés idején jogszabály kifejezetten nem minősít bűncselekménynek vagy szabálysértésnek.</li>
                <li>A jogorvoslat rendkívüli eseteinek kivételével senki nem ítélhető el olyan bűncselekményért, amely miatt Waikikin már jogerősen felmentették vagy elítélték.</li>
                <li>Az emberi élet szent és sérthetetlen, ezért Waikiki állampolgárai ellen semmilyen esetben nem alkalmazható halálbüntetés.</li>
                <li>Szabadságvesztés csak bűncselekményeknél, törvényi vagy magasabb szintű jogszabályban előírt esetben szabható ki.</li>
                <li>Szabadságvesztés esetén az elítélt köteles az állam felé megtéríteni a fogvatartásának teljes költségét.</li>
                <li>A Legfelsőbb Bíróságnak fellebbviteli hatásköre van, mind a jogi, mind a ténykérdések tekintetében. A Legfelsőbb Bíróság módosíthatja az alsóbb bíróságok ítéleteit.</li>
                <li>Az összes bűncselekményt, a Legfelsőbb Bírósági esetek kivételével esküdtszék tárgyalja.</li>
                <li>A legfőbb ügyész és az ügyészség független, az igazságszolgáltatás közreműködőjeként, mint közvádló az állam büntetőigényének kizárólagos érvényesítője.</li>
                <li>Az ügyészség üldözi a bűncselekményeket, fellép más jogsértő cselekményekkel és mulasztásokkal szemben, valamint elősegíti a jogellenes cselekmények megelőzését.</li>
                <li>A legfőbb ügyészt az ügyészek közül az igazságügyminiszter javaslatára a Kongresszus választja hét évre.</li>
                <li>Az ügyészi szervezetet a legfőbb ügyész vezeti és irányítja, kinevezi az ügyészeket és évente beszámol tevékenységéről a Parlamentnek.</li>
                <li>Az ügyészek rangsor szerint alárendelt felelős tisztségviselők, akiket nem lehet áthelyezni, felfüggeszteni, nyugállományba helyezni vagy elbocsátani, a törvényben meghatározott esetek kivételével.</li>
            </ol>
        </div>
        <div class="chatbot-btn" onclick="toggleChat()">💬</div>
        <div class="chatbot-window" id="chatWindow">
            <div class="chat-header">
                <h4 style="margin: 0;">Waikiki AI tanácsadó</h4><span style="cursor:pointer; color: white; font-size: 1.2rem;" onclick="toggleChat()">✕</span>
            </div>
            <div class="chat-body" id="chatBody">
                <div class="message bot-msg">Üdvözlöm. Miben segíthetek ma az alkotmány megismerésében? </div>
            </div>
            <div class="chat-input-area"><input type="text" id="chatInput" class="ai-input" placeholder="Kérdezzen Waikikiről..." onkeypress="handleChatKey(event)"><button class="cta-btn" style="padding: 10px 20px; margin-left: 10px;" onclick="sendChatMessage()">Küldés</button></div>
        </div>
    </section>
    <footer>
        <div class="footer-content">
            <div class="footer-links"><a href="index.html">Főoldal</a><a href="tourism.html">Turizmus</a><a href="diplomacy.html">Diplomácia</a><a href="culture.html">Kultúra</a><a href="parties.html">Politika</a><a href="leadership.html">Vezetés</a><a href="economy.html">Gazdaság</a><a href="wealth-fund.html">Vagyonalap</a><a href="history.html">Történelem</a><a href="military.html">Hadsereg</a><a href="faq.html">GYIK</a></div>
            <p>&copy; 2025 Waikiki Szuverén Állam. Minden jog fenntartva.</p>
        </div>
    </footer>
    <script src="../js/common.js"></script>
    <script type="module" src="../js/dynasty.js"></script>
</body>

</html>